= Kryteria oceniania drugiego zadania =

== Cele dydaktyczne ==

Studenci powinni poznać:
- kolejne kontenery z STL-a: unordered_map i unordered_set,
- sposób łączenia kodu w C++ z kodem w C,
- metody inicjowania obiektów globalnych w C++ i wynikające stąd problemy,
- elementy kompilacji warunkowej.

== Ocena wstępna ==

Jeśli ktoś wbrew temu, co jest jawnie napisane w treści zadania, tak po prostu
zaimplementował std::unordered_set<uint64_t const *>, to należy się 0 punktów.
Również 0 punktów otrzyma rozwiązanie, które używa innej funkcji haszującej niż
ta podana w wywołaniu funkcji hash_create.

== Ocena automatyczna ==

Za testy automatyczne zostanie przyznana ocena z przedziału od 0 do 6 punków.
Nie ma punktów ułamkowych. Testy zostaną ujawnione dopiero po upłynięciu
terminu oddania zadania.

== Ocena jakości kodu ==

Zaczynamy od 4 punktów i odejmujemy po jednym punkcie za:
- nieskuteczną obsługę (lub jej brak) problemu „static initialization order
  fiasco” (czytanka „Inicjowanie obiektów globalnych”), o ile nie zostanie to
  wykryte przez testy automatyczne;
- niepoprawne pliki nagłówkowe,
  czyli brak headerguard (#ifndef #define #endif) lub #ifdef __cplusplus;
- niezgodność zawartości repozytorium ze specyfikacją zadania;
- ostrzeżenia wypisywane przez kompilator;
- zły styl, używanie int zamiast size_t itp.;
- nieukrycie przed światem zewnętrznym wszystkich zmiennych globalnych i funkcji
  pomocniczych nienależących do wyspecyfikowanego interfejsu modułu;
- uzależnienie fragmentów tekstu źródłowego realizujące wyspecyfikowane operacje
  na zbiorach od sposobu kompilowania; braki w wypisywanych informacjach
  diagnostycznych; wypisywanie informacji diagnostycznych w złych miejscach,
  np. informacja o wywołaniu funkcji powinna być wypisana na początku, zanim
  funkcja zacznie coś robić, a informacja o wykonaniu dopiero wtedy, gdy
  struktura danych została poprawnie zmodyfikowana lub zbadana;
- użycie typedef zamiast using;
- błędy w stosowaniu przestrzeni nazw;
- wielokrotne wyszukiwanie tego samego klucza w mapie;
- inne niezgodności z treścią zadania niewykryte przez testy automatyczne.
Przy czym ocena nie może być ujemna.

Ponadto piętnujemy:
- przekazywanie funkcjom dużych argumentów (np. typu vector) przez wartość,
  takie obiekty przekazujemy przez stałą referencję (const &);
- niezwalnianie zaalokowanej pamięci globalnych struktur danych; jedno
  z proponowanym w czytankach rozwiązań problemu initialization order fiasco
  polega na użyciu pamięci dynamicznej, której się nie zwalnia (zakłada się, że
  system operacyjny odzyska tę pamięć po zakończeniu procesu); w naszym zadaniu
  można zastosować rozwiązanie, w którym nie trzeba używać pamięci dynamicznej,
  ale to rozwiązanie też nie jest bez wad (punkt #construct-on-first-use-v2
  czytanki), więc można dopuścić rozwiązanie z niezwalnianą pamięcią dynamiczną.
Na razie tylko wskazujemy te błędy i nie odejmujemy za nie punktów, bo są to
zagadnienia pojawiające się w kolejnych zadaniach, w których już będziemy za to
karać.
